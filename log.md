2019-06-25
99 dager igjen til UKA, på tide å sette opp nedtellingsskiltet.
Skiltet lå inne på knausloftet (ikkke veldig langt inn) på hylla til venstre.
Det var lagt noen tunge ting oppå skiltet og noen av lysdiodene var trykt inn.
(Pølsegrillen lå også oppå skiltet)
Øystein fikk et kutt i armen av en rusten skrue som stakk ut fra bunn av skiltet.

Etter mye banning, skalling, og flytting av ting som var i veien fikk vi skiltet inn på hybelen.
Der skrudde vi først inn skruen som stakk ut.
Deretter prøvde vi å sette strøm på skiltet, det viste ikke noe fornuftig. Snorre erindret da en bug som medførte at man må skru av og på strømmen et par ganger for at det skal fungere skikkelig, antageligvis noe med power sekvens under oppstart.
Vi skrudde av og på strømmen noen ganger og fikk det til å vise noe annet, men fortsatt ikke fornuftig.
Da bestemte vi oss for å plugge i en USB-kabel i arduinoen og legge inn en reell dato, så vi skulle vite hva som skulle vises.
Vi sjekket sanntidsklokken, og den var riktig, på sekundet.
Vi stilte skiltet til å vise 88 dager igjen.
Da så vi at det var ett segment som ikke virket, øverst til høyre på det minst signifikante sifferet.
Mens vi dunket og ristet på skiltet for å se om det var dårlig kontakt sluttet det nederste segmentet i det mest signifikante sifferet å virke.
Vi målte på utgangen av kontrollerkortet for å se om alle segmentene fikk spenning, alle segmentene fikk spenning.

Når vi løftet skiltet for å legge det på bordet for å åpne det begynte segmentet i det mest signifikante sifferet å lyse igjen, og slukket igjen.

Vi sjekket om vi hadde fugemasse tilgjengelig og åpnet segmentene for å kikke.
Inne i segmentene fant vi ut at den ene ledningen til segmentet nederst i det mest signifikante sifferet lå løst og kortsluttet mot en annen ledning. Denne var heller ikke loddet, men kun tvinnet sammen. Vi loddet den, og isolerte og limte den på plass med akrylfugemasse.

Vi gikk over alle de andre loddingene med loddebolt, vi limte også leds som var trykket inn tilbake på plass.

Inne i det minst signifikante sifferet fant vi en kaldlodding til segmentet som ikke virket, hvis vi rikket på den fikk vi kontakt. Denne ble loddet på nytt. Vi gikk også over med akryl og limte ledninger på plass i dette sifferet.

Deretter ble sifferene satt tilbake på plass og fuget med akryl.


Skiltet ble testet ved å sette det til å skulle skifte innen ett minutt.
Vi bærte skiltet opp på taket via gangen utenfor FK, og ut vinduet. Der sto det et colakjøleskap i veien siden FK holder på å pusse opp hybelen.

Oppe på taket festet vi først "Bare" banneret med strips, deretter løftet vi skiltet foran og satte det på plass, skiltet ble bundet fast med de tauene som var festet i det fra forrige UKE. ett tau opp til de horisontale stengene på lysreklamerammen for å holde riktig høyde, og ett tau bakover til de vertikale stengene for å holde det på plass inn mot rammen.

"dager igjen" banneret ble så stripset på plass.

Skiltet ble plugget i et stikk oppunder "hatten" (som flaggstengene står på) det var strøm i stikkontakten.
Vi måtte plugge skiltet ut og inn et par ganger for å få det til å vise riktig tall.

"BARE 99 DAGER IGJEN"
